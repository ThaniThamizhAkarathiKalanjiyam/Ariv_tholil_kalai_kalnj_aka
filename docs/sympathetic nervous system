## அறிவியல்-தொழில்நுட்ப கலைச்சொல் களஞ்சிய அகராதி
sympathetic nervous system
--
- (உட.) பரிவு நரம்பு மண்டலம்
- முதுகந்தண்டெலும்பின் மேல், கீழ்ப்பகுதிகளுக்கு முன்புறத்தில் உட்புறமாக நெருக்கமான நரம்புகளின் ஒரு தொகுதியினால் இணைக்கப்பட்டுப் பரவலாக அமைந்திருக்கும் பழுப்பு நிற நரம்புகளின் தொகுதி. இது தானியங்கும் நரம்பு மண்டலத்தின் ஒரு பகுதியாகும். சூழ்நிலையின் தேவைகளுக்கேற்ப உடல் உடனடியாக வலுவான நடவடிக்கை எடுக்க உதவுவது இந்த நரம்பு மண்டலத்தின் முக்கிய பணி. எடுத்துக்காட்டாக, அபாயம் நேரிடும்போதும் மனக்கிளர்ச்சி ஏற்படும் போதும் செயற்படத் தூண்டுவது இந்த நரம்பு மண்டலமேயாகும். தானியங்கும் நரம்பு மண்டலத்தின் இன்னொரு பகுதி துணைப்பரிவு நரம்பு மண்டலமாகும். உடலினைப் பேணி வருவதற்கும், அதன் எதிர்காலத் தேவைகளை நிறைவு செய்வதற்கும் இது உதவுகிறது